About this flavour

Fulgi de cocos crocanți și merișoare pentru că ne plac contrastele și vrem să te surprindem cu fiecare sortiment Ohvăz. Acest sortiment are un gust echilibrat, nu foarte dulce. Sus vei găsi un topping ușor acrișor, făcut din vișine proaspete și puțină miere românească.

Ovăzul nu este tratat termic așa încât să nu își piardă proprietățile. Ne preparăm singuri laptele de migdale pentru că vrem să asigurăm o calitate excelentă. Apoi amestecăm ingredientele și le lăsăm la rece peste noapte; 'overnight oats' cum zic americanii. În felul acesta ovăzul cu lapte va avea o textură perfectă.

Produsul necesită refrigerare constantă. Dacă îl vei uită afară, vei plânge cu lacrimi de crocodil fiindcă se va strica în câteva ore. Nu adăugăm niciun fel de conservanți sau alte chimicale. Termenul de valabilitate este afișat pe etichetă; în condiții potrivite el va fi bun de consum timp de 6 zile.

În spatele tuturor alegerilor noastre, stă grija pentru ce putem oferi. Din acest motiv, ne orientăm mereu către ingrediente premium, care au efecte benefice asupra organismului.

Recomandăm să te bucuri simultan de cele două straturi pentru o explozie de gust. Am folosit cocos în cantități moderate, fiindca nu am dorit să acopere celălalte ingrediente. Bucățile de merișoare și fulgii de cocos dau textura potrivită ovăzului cremos. Un mix sănătos și gustos, gata preparat, pe care îl poți savura oriunde, chiar și în drum spre birou. 

Am ales merișoarele fiindcă sunt bogate în vitaminele C, A și K, pentru că au puține calorii și pot preveni probleme ale tractului urinar. Cocosul, de altfel, pe lângă gustul cu iz exotic este și el bogat în fibre, conține puțini carbohidrați și este o sursă bună de grăsimi saturate.

Ovăzul scade LDL (colesterolul rău) și reduce riscul bolilor cardiace
Un studiu publicat în American Jurnal Of Lifestyle Medicine concluzionează foarte clar: consumul de ovăz și de produse pe bază de ovăz reduce nivelul de colesterol total și scade riscul de boli de inimă. Explicația este dată de prezența beta-glucanului, o categorie specială de fibre solubile, dar și a cantității mari de antioxidanți, capabili să lupte împotriva acțiunii radicalilor liberi. O porție de ovăz ce conține aproximativ 3 grame de fibre reduce colesterolul cu până la 23% dacă este consumată zilnic. 
Sursa poate fi vazută aici.